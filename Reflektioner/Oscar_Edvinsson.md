# Oscar Edvinsson - Reflection
## Week 1
### What do I want to learn or understand better?
I stort sett allt just nu. Jag har aldrig arbetat med scrum tidigare, och jag har aldrig heller utvecklat en Android-applikation. Jag har begränsad erfarenhet av att jobba med Git, något som jag ser fram emot att lära mig mer om.
### How can I help someone else, or the entire team, to learn something new?
Jag känner mig hyfsat säker på mina programmeringskunskaper i Java, och hjälper gärna andra i gruppen med detta. Dessutom brukar jag snabbt sätta mig in i nya ämnen och lära mig så mycket jag kan om dessa, och tycker sedan det är kul att lära ut vad jag precis plockat upp till andra.
### What is my contribution towards the team’s application of scrum?
Då vi ännu inte kommit igång med utvecklingen, och därför faktiskt inte arbetat med scrum mer än att diskutera det som koncept, är det oklart i nuläget.
### What is my contribution towards the team’s deliveries?
*That means that for the personal learning objective you will each week write down what you have achieved in relation to last week's ambition (technologies, concepts and skills learnt as well as how this was achieved), what you would like to achieve for the next week and how to make the change happen. The first week of the course you describe the current situation by motivating a learning objective. It is perfectly fine to change objective/s each week as long as you can motivate the change and you evaluate the outcome of the previous week (e.g. describing the current situation).*
I nuläget är planen att sätta mig in i hur det fungerar att arbeta med scrum, och framför allt verktygen vi kommer använda. Därför tänker jag läsa de dokument som finns tillgängliga på kurshemsidan, installera Android Studio, och testa utveckla någon enkel form av applikaton.

**Total spenderad tid:** 11h

## Week 2
### What do I want to learn or understand better?
Jag vill lära mig mer om Android Studio, och hur utveckling av Android-applikationer går till generellt. Upplägget är väldigt annorlunda jämfört med vad jag tidigare stött på inom programmering, i synnerhet hur grafiska komponenter byggs upp och hanteras. Dessutom har jag insett att mina kunskaper kring versionshanteringssystemet Git, som vi kommer använda under projektets gång, var sämre än befarat. Då Git används av många aktörer inom industrin kommer erfarenheten jag får med mig härifrån vara ytterst värdefull. Slutligen ser jag fram emot att börja titta på källkoden, som vi precis fått tillgång till.
### How can I help someone else, or the entire team, to learn something new?
Förhoppningen är, precis som förra veckan, att kunna bidra med mina tidigare programmeringskunskaper inom Java. Dessutom kan jag sprida det jag lär mig om miljön och de verktyg vi använder.
### What is my contribution towards the team’s application of scrum?
Precis som resten av gruppen har jag deltagit i 2 möten den här något korta sprinten (med anledning av påskledighet), där vi försökt oss på våra första daily scrums, samt diskuterat hur formalia kring hur våra möten ska fungera i framtiden. Dessutom har jag kommit med förslag på user stories, som i nuläget endast har med läromål kring våra verktyg att göra, då vi ännu ej fått tillgång till uppgiften.
### What is my contribution towards the team’s deliveries?
Jag har installerat Android Studio på min personliga bärbara dator, vilket var en betydligt mer tidskrävande process än förväntat, på grund av alla moduler som behövde hämtas och installeras. Då jag dessutom använder det något udda operativsystemet Arch Linux på datorn, så var processen en aning invecklad. Jag har framgångsrikt skapat och kört en Android-applikation med hjälp av emulator, samt lyckats klona ett Git-repository och laddat upp filer till detta.

**Total spenderad tid:** 10h

## Week 3
### What do I want to learn or understand better?
Denna sprint har varit 10 dagar lång, då vi beslutade oss för att flytta fram brytpunkten till onsdag efter att vi träffat slutanvändaren igen, och även behålla denna brytpunkt i framtiden. Vi har fått uppgiften presenterad för oss, vilken går ut på att göra modifikationer av en existerande mobilapplikation. Det står nu klart att jag behöver lära mig programmera i JavaScript, samt använda ramverket React Native, vilket jag helt saknar erfarenhet av. Till råge på allt levereras applikationen genom ett system vid namn Exponent, som jag ännu bara börjat förstå vad det är, och hur det fungerar.
### How can I help someone else, or the entire team, to learn something new?
Under mina försök att bygga applikationen har jag stött på flera fel, som krävde en del efterforskning för att kunna lösas. Sannolikt kan jag hjälpa andra i gruppen om de skulle stöta på samma sorts fel framöver. Många av mina tidigare kompetenser inom programmering har däremot nu visat sig mindre relevanta än förväntat (vi kommer bland annat inte använda Java), så det känns som att jag snarare kommer vara beroende av att lära mig från andra den närmsta tiden.
### What is my contribution towards the team’s application of scrum?
Som kan förväntas av mig, så har jag deltagit i samtliga möten under den här sprinten. Jag har bekantat mig mig med vår Trello-scrumboard, testat att göra ändringar på denna, och lagt till mig själv på kort.
### What is my contribution towards the team’s deliveries?
Jag försökte tidigt börja förstå vad Exponent egentligen är, och förbereda gruppen på att vi sannolikt kommer behöva genomföra utvecklingen i JavaScript, något som vi fick absolut bekräftat i slutet av denna sprint. Merparten av tiden har gått åt till att slutligen göra applikationen körbar från utvecklingsmiljön på min dator, vilket är ett krav för att kunna arbeta med den och bidra till vår leverans. Git hann jag inte göra så mycket med den här veckan, jag förstår mig bland annat inte riktigt på branching ännu, vilket jag förhoppningsvis kommer stöta på när vi faktiskt börjar arbeta med kod under kommande sprint.

**Total spenderad tid:** 18h

## Week 4
### What do I want to learn or understand better?
Jag vill, och behöver, fortfarande lära mig React Native för att direkt kunna bidra till utvecklingen av applikationen. Då jag helt saknat bakgrund inom JavaScript har merparten av tiden spenderats på att lära mig språkets grunder. Jag förstår mig fortfarande inte helt på hur applikationen är strukturerad, eller kommunikationen med dess API.
### How can I help someone else, or the entire team, to learn something new?
Under våra möten med slutanvändaren har jag varit drivande i att diskutera samt försöka förstå vad för funktionalitet han önskar se i applikationen. Jag har tidigare erfarenhet av kundkontakt och pedagogik från yrkeslivet, och skulle därför kunna bistå med idéer kring hur vi ska tolka slutanvändarens vision, samt realisera denna.
### What is my contribution towards the team’s application of scrum?
Jag har, som ovan nämnt, varit drivande i diskussionen med vår slutanvändare. Dessutom har jag deltagit i samtliga möten som vi inleder med daily scrum, vilka sedan efter rutinuppgifterna övergår i gemensam programmerings-och-frågestund.
### What is my contribution towards the team’s deliveries?
Den här veckan har jag kommit igång med JavaScript, och börjar bli någorlunda bekväm med att utveckla genom Exponent (eller Expo/exp, som det ofta förkortas). Även om jag önskar att jag kunnat bidra i högre grad med att påbörja utvecklingen av den faktiska applikationen, så kan jag åtminstone bygga och köra den, samt göra enklare ändringar utan problem. Vi har nu på allvar kommit igång med Git och börjat fördela arbetet på olika branches, vilket jag är mycket nöjd med att ha börjat lära mig. Nu behöver jag börja med React Native, och jobba med en funktionalitetsrelaterad task i applikationen för att faktiskt komma vidare.

**Total spenderad tid:** 22h

## Week 5
### What do I want to learn or understand better?
Nu börjar jag behärska redskapen, men applikationen och dess API vill jag fortfarande försöka förstå bättre. Det börjar kännas en aning bråttom att greppa allt, då vi i skrivande stund bara har 2 sprints kvar. Att lära mig mer kring grunderna i Git, JavaScript, och React Native är hela tiden något jag strävar efter, men dessa mål har lägre prioritet i förhållande till att faktiskt leverera produkten nu. 
### How can I help someone else, or the entire team, to learn something new?
Som tidigare kan jag försöka bidra med detaljkunskap kring de redskap vi använder, då jag tenderar att läsa på och fördjupa mig mycket i det jag tycker är intressant för stunden. Däremot känns det som att de flesta i gruppen har minst lika bra koll på vad vi gör som jag själv, så jag tror inte att jag kommer lära ut särskilt mycket den kommande sprinten.
### What is my contribution towards the team’s application of scrum?
Jag har deltagit i samtliga möten, samt hakat på tasks relaterade till utveckling av faktisk funktionalitet i applikationen.
### What is my contribution towards the team’s deliveries?
Tyvärr har jag inte känt mig särskilt produktiv denna sprint, inte bara relaterat till de 2 dagar som föll bort med anledning av Valborg och 1:a maj. Under helgen, i mitten av denna sprint, drabbade en personlig incident mig hårt, och det har varit svårt att arbeta sedan dess. Jag har dock visat min bästa sida för gruppen, samt deltagit under hela tiden i våra möten och arbetsstunder. Förhoppningen är att situationen blir bättre snart, så att jag kan komma igång med utveckling av funktionalitet i applikationen.

**Total spenderad tid:** 8h

## Week 6
### What do I want to learn or understand better?
Utöver de tidigare, löpande önskemålen att förbättras inom våra redskap, har jag börjat fundera mer över hur den bransch vi faktiskt utvecklar applikationen för fungerar. En viss farhåga för att vi trots allt inte förstått vår slutanvändare till fullo, eller att vi tolkat vissa detaljer för bokstavligt, växer nu när vår slutliga funktionalitet för applikationen i princip är spikad.
### How can I help someone else, or the entire team, to learn something new?
Likt föregående sprints kan jag såklart bidra med specifik kunskap i detaljfrågor. Men i övrigt kommer jag inte på något särskilt i nuläget.
### What is my contribution towards the team’s application of scrum?
Den här sprinten har jag deltagit i samtliga möten utom ett, som krockade med andra förpliktelser. I övrigt har samtliga scrum-relaterade rutiner följts, något som vi nu i gruppen äntligen börjar behärska.
### What is my contribution towards the team’s deliveries?
Jag har börjat läsa igenom våra tidigare grupprapporter, i syftet att kunna börja arbeta på vår slutliga, gemensamma reflektion. Jag önskar jag kunde säga att jag fått mycket gjort med applikationens funktionalitet, eller att jag lärt mig något spännande, men vardagen är fortfarande svår efter förra veckans händelser.

**Total spenderad tid:** 10h

## Week 7
### What do I want to learn or understand better?
Nu när projektet lider mot sitt slut är det nog främst JavaScript och Git som jag har störst intresse av att växa inom i framtiden. Exponent tyckte jag inte om, även om jag gillade konceptet med kraftigt förenklad utveckling för flera plattformar samtidigt. Exponent genererade på tok för många problem för både mig och andra under projektets gång, dessutom kändes ett så experimentellt och klumpigt system inte bra att utveckla en hypotetiskt verksamhetskritisk applikation i. React Native var jag inte helt såld på heller, mest för att det tycktes uppmuntra programmeraren till att skriva svårläst kod, i stil med den som redan fanns i applikationen.
### How can I help someone else, or the entire team, to learn something new?
Min självsäkerhet är god när det kommer till det svenska språket och rapportskrivning, så jag känner att jag kan vara behjälplig nu när vi ska skriva klart vår slutreflektion.
### What is my contribution towards the team’s application of scrum?
Jag har deltagit i samtliga möten den här avslutande veckan, med allt vad det innebär. Jag föreslog att vi har en gemensam kort genomgång av vad som gjorts under projektets gång, och vad vi implementerat, för att vara så förberedda som möjligt inför presentationen nästa vecka. 
### What is my contribution towards the team’s deliveries?
Problemen med min vardag och arbetsförmåga som uppkom efter en händelse i vecka 5 har äntligen börjat vända mot det bättre. Jag har mest observerat och ställt frågor om det arbete som resten av gruppen slutfört under veckan, samt börjat bidra till slutreflektionen.

**Total spenderad tid:** 12h

